Dobostorta

Előkészítés Sütés Összesen
110 perc 10 perc 120 perc

Hozzávalók

A tésztához
10 db tojás
22 dkg finomliszt
32 dkg cukor

A krémhez
10 db tojássárgája
20 dkg porcukor
20 dkg étcsokoládé
30 dkg vaj

A mázhoz
15 dkg porcukor
1 tk ecet

Elkészítés

A tésztához

Tészta készítése:

10 tojás sárgáját kikeverjük a 32 dkg cukorral.(kb 10-15 percig)
A 10 tojás keményre vert habját lazán belevegyítjük.
Végül a lisztet is belekeverjük.
3 lapot sütünk belőle, sütőpapírral bélelt gáztepsiben. (tepsi mérete: 38x31 cm )
A lapokat kihűlés után hosszában három felé vágjuk.

Krém készítése:

Habüstben 10 tojás sárgáját 20 dkg porcukorral hidegen simára keverünk.
Majd forrásban lévő vízgőz fölé állítva, állandóan kevergetjük, míg felmelegszik.
Ekkor hozzáadjuk a felolvasztott csokoládét és besűrűsödésig tovább keverjük.
A besűrűsödött masszát átöntjük egy másik tálba és kihűlésig keverjük.
A habosra kevert vajba apró részletekben beledolgozzuk a csokoládékrémet és végül jól kikeverjük.

Máz készítése:

Palacsintasütőben 15 dkg porcukrot 1 tk ecettel állandó keverés mellett világosbarnára pirítunk.
A tetejére szánt lapra ráöntjük, vajas késsel elsimítjuk és még dermedés előtt, szintén vajas késsel, felvagdossuk.

Összeállítás:

A lapokat megkenjük a krémmel, egymásra helyezzük mind a nyolcat és a legvégén rátesszük a cukormázas szeleteket, majd az oldalait is bevonjuk a krémmel.

Sütés ideje: 10 perc

Forrás:
https://www.nosalty.hu/recept/dobostorta